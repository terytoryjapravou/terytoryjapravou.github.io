---
title: "Тамара Чыкунова, праваабаронца, заснавальніца руху «Маці супраць смяротнага пакарання і катаванняў”?"
tags: [person, education]
image: "./2025-11-25-biografy-Chikunova.png"
---
# Тамара Чыкунова, праваабаронца, заснавальніца руху «Маці супраць смяротнага пакарання і катаванняў

Сёння мы хацелі бы распавесці вам пра ўзбекскую праваабаронцу Тамару Чыкунову, якая ўнесла значны ўклад у барацьбу супраць смяротнага пакарання па ўсім свеце, у тым ліку і ў Беларусі.

Тамара Іванаўна, сутыкнуўшыся з асабістай трагедыяй — пакараннем яе сына Дзмітрыя, ператварыла свой боль у моц. Яна аб'ядналася з іншымі маці, каб спыніць несправядлівасць і выратаваць жыцці іншых. Дзякуючы яе намаганням смяротнае пакаранне было адменена ва Узбекістане і іншых краінах Цэнтральнай Азіі.

<!-- truncate -->

## Малая радзіма 
Тамара Чыкунова нарадзілася ў Ташкенце, куды яе сям'я пераехала пасля сталінскіх рэпрэсій, калі быў расстраляны яе дзед, святар Пэўны час жыла ў беларускім Барысаве дзе яе муж служыў вайскоўцам. У 1993 годзе яна вярнулася ва Узбекістан з сынам Дзмітрыем.

## Сямейная трагедыя і пачатак барацьбы 
У 1999 годзе яе сын Дзмітрый быў арыштаваны, падвергнуты жорсткім катаванням і несправядліва прысуджаны да смяротнага пакарання. 10 ліпеня 2000 года, ва ўзросце 29 гадоў, яго расстралялі, не даўшы маці шанцу развітацца і, парушыўшы закон, не вярнулі цела.

Пераадолеўшы асабістую трагедыю, Тамара аб'ядналася з іншымі маці, якія страцілі сваіх дзяцей, і заснавала асацыяцыю **«Маці супраць смяротнага пакарання і катаванняў»** , каб ніхто больш не сутыкнуўся з такой несправядлівасцю.

Яе асацыяцыя дапамагла **выратаваць жыццё 23 чалавек**, прысуджаных да расстрэлу, дабіўшыся замены смяротных прысудаў пажыццёвым зняволеннем або доўгімі турэмнымі тэрмінамі.

У рэшце рэшт намаганні Тамары, падтрыманыя Суполкай Святога Эгідзія на міжнародным узроўні, прывялі да **адмены смяротнага пакарання ва Узбекістане *1 студзеня 2008 года***.

Тамара Чыкунова актыўна прасоўвала культуру міласэрнасці і гуманізавала ўмовы ўтрымання ў турмах. Яна адыграла важную ролю ў працэсе, які прывёў да адмены смяротнага пакарання ў Кіргізіі, Казахстане і Манголіі.

Асаблівую трывогу ў Тамары выклікала **Беларусь**, у якой усё яшчэ дзейнічае смяротнае пакаранне, значная частка прац праваабаронцы была прысвечана менавіта нашай краіне. Тамара была нават прызначана дэлегатам Савета Еўропы па пытанні смяротнага пакарання ў Беларусі

Таксама Тамара Чыкунова актыўна супрацоўнічала з прадстаўнікамі кампаніі ***«Праваабаронцы супраць смяротнага пакарання ў Беларусі»***. Адной з апошніх справаў, над якімі яна працавала ў Беларусі, было справа братоў Косцевых. Дзякуючы намаганням беларускіх праваабаронцаў з Тамарай, браты Косцевы былі памілаваныя і ўратаваныя ад расстрэлу

Не стала Тамары Іванаўны ў 2021 годзе ў італьянскім горадзе Навара, дзе яна жыла ў суполцы Святога Эгідзія.
Але нават нягледзячы на хваробу, у апошнія гады свайго жыцця яна працягвала сустракацца з вязнямі італьянскіх і нямецкіх турмаў. Яе выступленні перад імі заўсёды былі вельмі кранальнымі і напоўненымі любоўю да чалавека.


