---
title: "Топ-падборка кніг пра правы чалавека"
tags: [top, recommend, humanrights, texts, education, international] 
image: "./2026-02-16-top-books1.png"
---
**Шукаеце новыя крыніцы ведаў і натхнення для глыбейшага разумення правоў чалавека?**

Сёння мы падрыхтавалі для вас падборку кніг, якія асвятляюць розныя аспекты правоў чалавека і даюць новы погляд на важныя пытанні.  Ад класічнага чытва да сучасных даследаванняў і аўтабіяграфій — гэтыя кнігі дапамогуць вам глыбей унікнуць у сутнасць правоў чалавека і іх абароны.

## **["Доўгі шлях да свабоды" Нэльсан Мандэла (Long Walk to Freedom, 1994)]**(https://www.goodreads.com/book/show/318431.Long_Walk_to_Freedom)
Аўтабіяграфія Нэльсана Мандэлы, у якой ён распавядае пра сваё жыццё: ад дзяцінства ў Паўднёвай Афрыцы да шматгадовага зняволення і яго ролі ў барацьбе супраць апартэіду. Гэта гісторыя мужнасці, супраціву і веры ў роўнасць для ўсіх.

## **["Новы Джым Кроу: Масавае зняволенне ў эпоху колернай слепаты" Мішэль Аляксандр (The New Jim Crow: Mass Incarceration in the Age of Colorblindness, 2010)]**(https://www.goodreads.com/book/show/6792458-the-new-jim-crow)
Гэтая кніга даследуе, як масавая крыміналізацыя і сістэма зняволення ў ЗША фактычна сталі новай формай расізму, якая працягвае дыскрымінацыю афраамерыканцаў.  

## **"Смяротнае пакаранне ў Беларусі" Андрэй Палуда і інш. (2015)**
Гэта дакументальнае выданне падрыхтавана ў межах кампаніі "Праваабаронцы супраць смяротнага пакарання" і змяшчае падрабязную інфармацыю пра ўжыванне смяротнага пакарання ў Беларусі з 1998 да 2015 года. Кніга ўключае гістарычны агляд і канкрэтныя выпадкі прымянення гэтага пакарання. Аўтары праводзяць аналіз судовых працэсаў і падкрэсліваюць праблемы з выкананнем правасуддзя.
Прадмову да выдання напісаў вядомы беларускі праваабаронца, нобелеўскі лаурэат Алесь Бяляцкі.

## **["Пісьмы з Бірмінгемскай турмы" Марцін Лютэр Кінг малодшы (Letter from Birmingham Jail, 1963)]**(https://www.goodreads.com/book/show/105219.Letter_from_Birmingham_Jail)
У гэтым знакавым эсэ Лютэр Кінг распавядае пра сваю філасофію ненасільнага супраціву расізму і несправядлівасці. Ён тлумачыць, чаму прамое дзеянне неабходнае для дасягнення сацыяльных перамен, і абараняе права на мірны пратэст. Гэта адна з самых моцных прамоў у гісторыі барацьбы за грамадзянскія правы.

## **["Чарнобыльская малітва" Святлана Алексіевіч (1997)]**(https://www.goodreads.com/book/show/29440171-chernobyl-prayer)
Гэта кніга — глыбокае і трагічнае сведчанне людзей, якія перажылі Чарнобыльскую катастрофу. Алексіевіч праз галасы тых, хто страціў усё, распавядае пра чалавечую годнасць і права на бяспечнае жыццё. Гэтая кніга — напамін пра тое, як хутка могуць быць парушаныя правы чалавека, калі ўлады не нясуць адказнасці за свае дзеянні.


## **["Проста міласэрнасць: гісторыя справядлівасці і выратавання" Браян Стывенсан (Just Mercy: A Story of Justice and Redemption, 2014)]**(https://www.goodreads.com/book/show/20342617-just-mercy)
Гэтая кніга — магутны заклік да пераасэнсавання паняцця справядлівасці. Аўтар, адвакат Браян Стывенсан, распавядае пра сваю працу па абароне людзей, якіх несправядліва абвінавацілі ў злачынствах і прыгаварылі да смяротнага пакарання. 

## **“Дзеці ГУЛАГа” Кейці Фрыерсан і Сямён С. Віленскі (2009).(Children of the Gulag, 2009)**
Гэта даследаванне грунтуецца на дакументах і асабістых гісторыях тых, хто пацярпеў ад сталінскіх рэпрэсій. Аўтары раскрываюць лёсы дзяцей, якія былі разлучаныя з бацькамі і перажылі вялізныя цяжкасці ў таталітарным рэжыме.

## **"Халоднае крыло Радзімы" Алесь Бяляцкі (2014)**
Кніга старшыні Праваабарончага цэнтру “Вясна” і лаўрэата Нобелеўскай прэміі міру Алеся Бяляцкага. Гэта зборнік эсэ і нататак, напісаных як падчас зняволення, так і раней. Успаміны пра дзяцінства, юнацтва і канспіратыўную дзейнасць аўтара пераплецены з яго грамадскай працай і філасофскімі разважаннямі пра Радзіму

## **["Правы чалавека: міждысцыплінарны падыход" Майкл Фрыман (Human Rights: An Interdisciplinary Approach, 2002)]**(https://www.goodreads.com/book/show/1351295.Human_Rights)
Майкл Фрыман дае шырокі агляд гісторыі правоў чалавека, іх развіцця ў розных культурах і міжнародных сістэмах. Яна падыходзіць для тых, хто хоча глыбей зразумець, чаму правы чалавека маюць такое значэнне ў сучасным свеце і як яны фармаваліся на працягу стагоддзяў.
